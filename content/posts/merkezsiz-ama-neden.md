---
title: Merkezsiz, Ama Neden?
date: 2021-04-11 15:05
tags:
  - kriptoanarşi
description: >-
  <sup>taslak</sup>

  Günümüzün popüler kavramlarından biri merkezsizlik. Birşey kadar merkezsiz ise, o kadar iyidir diye düşünürüz. Ama sahiden bu neden umrumuzda?

  <sup>taslak</sup>
---
<sup>taslak</sup>

# Toplum ve Düzen Arayışı

İnsan toplu halde yaşayan bir canlıdır. Ve bu topluluk bir düzen arayışını da beraberinde getirmiştir. Binlerce yıldır topluluğumuzu yönetmek için adil ve verimli bir yönetim biçimi arıyoruz. Öyle ki, topluluk adına verilen kararlar, topluluğun iradesini temsil etmeli, mutabık olunan kuralları çiğnememeli, değişime ve uyum sağlamaya engel olmayacak kadar çevik olmalı. 

Büyük topluluklarda kararları alırken herkesin fikrini sorarak mutabakata ulaşmak zordur. Fikirler çatışır ve uzlaşmak hiç mümkün olmayabilir. Sonuç olarak karar alamayan hantal bir yönetim biçiminde mahsur kalabiliriz. Bu klasik sorunla, geleneksel olarak, karar verecek kişi ya da zümreyi önceden seçerek mücadele ediyoruz. Buna örnek olarak otokrasi (tek kişinin yetkilendirilmesi), oligarşi (bir zümrenin yetkilendirilmesi), demarşi (yetkili zümrenin adaylar arasından rastgele seçilmesi) veya demokrasinin türevlerini (doğrudan, temsili ve diğer) verebiliriz. Temelde mantık aynıdır: Bizi temsil etmesi ve bizim için en iyisine karar vermesi için küçük bir grup seçeriz ve herşeyin olunda gideceğini umarız. Fakat geçmiş gösteriyor ki bu hikayenin mutlu sonla bittiği görülmemiştir.

Herşeye bir oyun ve oyun teorisi açısından bakarsak, sonuca şaşırmamız gerekmez. Örneğin temsili bir demokraside bizi yönetmek için seçtiğimiz adaylar, aday olabilmek ve seçim kampanyası yürütebilmek için küçük bir servet harcarlar. Para harcamak için onları teşvik eden ne olabilir? Tabii ki daha çoğunu geri kazanmak. Öyleyse adayların bakış açısından bu sadece bir ekonomik yatırımdır ve seçildiklerinde çıkarlarının toplumla örtüşmesi için gerçekte hiç bir sebep yoktur. Bu da gösteriyor ki görevin suistimal edilmesi kaçınılmazdır.

Yetkiyi birilerine teslim edip en iyisini ummanın işe yaramadığını anladığımızda başka bir seçeneği gözden geçirmeye başlıyoruz: kimsenin diğerinden daha yetkili olmaması durumu. Eğer kimseye yetkiyi yani gücü teslim etmezsek, suistimal eden kimse de olmayacaktır. Böyle bir düzende sizi yöneten kimselere güvenmenize gerekmez, çünkü sizden daha yetkili kimse yoktur. Bu fikre anarşi diyoruz, yöneticisizlik.

# Kriptoanarşi

<sup>taslak</sup>